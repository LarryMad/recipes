Sastojci: Potrebno je juneće meso, i to od prednjih delova, takozvani prednji čerek, delovi vrata, plećke, potplećke, pafloka sa dodatkom određenog procenta loja, ali ne bilo kog loja, već bubrežnog. Procenat soli je dva odsto od ukupne količine mesa koje se priprema.

 

Priprema: Melje se prvo na krupnoj šajbni, desetka ili dvanaestica, pa se samleveno meso odlaže najmanje od 12 do 24 časa na temperaturi od nule do četiri stepena. Zatim sledi još jedno mlevenje na sitnijoj šajbni. Kada se samelje i umesi, meso se ostavi da odstoji oko sat vremena.

 

Prava leskovačka pljeskavica je težine od 180 do 200 grama i nije bez luka. Luk je bitan jer daje specifičan šmek i ukus pljeskavici.

 

Luk nije ispržen niti ispečen, već samo omekšan. Pljeskavica se peče šest minuta na temperaturi od 160 stepeni. Ranije se pekla i do 12 minuta, jer je meso bilo "silnije".

 

Savet: Ovakva pljeskavica se jede uglavnom sa lukom i tucanom paprikom!